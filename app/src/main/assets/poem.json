[
  {
    "title": "登高",
    "detail": "风急天高猿啸哀，渚清沙白鸟飞回。\n无边落木萧萧下，不尽长江滚滚来。\n万里悲秋常作客，百年多病独登台。\n艰难苦恨繁霜鬓，潦倒新停浊酒杯。",
    "dynasty": "唐",
    "author": "杜甫",
    "firstSentence": "风急天高猿啸哀，渚清沙白鸟飞回。"
  },
  {
    "title": "静夜思",
    "detail": "床前明月光，疑似地上霜。\n举头望明月，低头思故乡。",
    "dynasty": "唐",
    "author": "李白",
    "firstSentence": "床前明月光，疑似地上霜。"
  },
  {
    "title": "离思五首•其四",
    "detail": "曾经沧海难为水，除却巫山不是云。\n取次花丛懒回顾，半缘修道半缘君。",
    "dynasty": "唐",
    "author": "元稹",
    "firstSentence": "曾经沧海难为水，除却巫山不是云。"
  },
  {
    "title": "送友人",
    "detail": "青山横北郭，白水绕东城。\n此地一为别，孤蓬万里征。\n浮云游子意，落日故人情。\n挥手自兹去，萧萧班马鸣。",
    "dynasty": "唐",
    "author": "李白",
    "firstSentence": "青山横北郭，白水绕东城。"
  },
  {
    "title": "望岳",
    "detail": "岱宗夫如何？齐鲁青未了。\n造化钟神秀，阴阳割昏晓。\n荡胸生曾云，决眦入归鸟。\n会当凌绝顶，一览众山小。",
    "dynasty": "唐",
    "author": "杜甫",
    "firstSentence": "岱宗夫如何？齐鲁青未了。"
  },
  {
    "title": "蝶恋花•春景",
    "detail": "花褪残红青杏小。燕子飞时，绿水人家绕。枝上柳绵吹又少。天涯何处无芳草。\n墙里秋千墙外道。墙外行人，墙里佳人笑。笑渐不闻声渐悄。多情却被无情恼。",
    "dynasty": "宋",
    "author": "苏轼",
    "firstSentence": "花褪残红青杏小。燕子飞时，绿水人家绕。"
  },
  {
    "title": "水调歌头•明月几时有",
    "detail": "明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。\n转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。",
    "dynasty": "宋",
    "author": "苏轼",
    "firstSentence": "明月几时有？把酒问青天。"
  },
  {
    "title": "江城子•密州出猎",
    "detail": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。\n酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。",
    "dynasty": "宋",
    "author": "苏轼",
    "firstSentence": "老夫聊发少年狂"
  },
  {
    "title": "山居秋暝",
    "detail": "空山新雨后，天气晚来秋。\n明月松间照，清泉石上流。\n竹喧归浣女，莲动下渔舟。\n随意春芳歇，王孙自可留。",
    "dynasty": "唐",
    "author": "王维",
    "firstSentence": "空山新雨后，天气晚来秋。"
  }
]